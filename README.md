Έξυπνη Φάρμα
Αφόρμηση
Η ιδέα μας πηγάζει από τις καταστροφές που σημειώθηκαν το 2023 στο νησί της Ρόδου. Ένα από τα κύρια προβλήματά μας είναι η εξαφάνιση ορισμένων μοναδικών και ιδιαίτερων ειδών που κατοικούν στο νησί μας, όπως το Ελάφι Ντάμα Ντάμα και το φίδι Ζαμένης. Πέραν αυτών των ειδών που απειλούνται με εξαφάνιση, κατά την περίοδο των πυρκαγιών παρατηρήσαμε και την ανάγκη απεγκλωβισμού και άλλων ζώων ( ζώα σε απομακρυσμένες φάρμες) που δεν επέζησαν, αλλά απανθρακώθηκαν παγιδευμένα λόγω της αδυναμίας των ιδιοκτητών τους να τα απελευθερώσουν. Με βάση αυτήν την ανάγκη, η ομάδα μας αποφάσισε να επικεντρωθεί στην ανάπτυξη λύσεων μέσω της τεχνολογίας.
Έτσι το έργο μας εστιάζει στην δημιουργία μιας έξυπνης φάρμας για τον έλεγχο της κατανάλωσης νερού( παράλληλα και εξοικονόμηση του) αλλά και για την προστασία των ζώων από τις φυσικές καταστροφές. Για το έργο αυτό θα χρειαστούμε διάφορα υλικά για τη δημιουργία του συστήματος απεγκλωβισμού των ζώων σε περίπτωση φυσικών καταστροφών, καθώς και για την εξοικονόμηση - κατανάλωση νερού και τροφών.


Το έργο είναι χωρισμένο σε τέσσερις φάσης που θα αναλυθούν εκτενέστερα.

Εκπαιδευτικοί Στόχοι
1.	Κατανόηση της σημασίας της αειφορίας και της προστασίας του περιβάλλοντος στη γεωργία και την κτηνοτροφία.
2.	Ανάπτυξη δεξιοτήτων στη χρήση τεχνολογίας Arduino για την υλοποίηση έξυπνων λύσεων στον τομέα αυτόν.
3.	Εξοικείωση με την τεχνολογία τεχνητής νοημοσύνης και τις δυνατότητές της στη βελτίωση της αειφορίας αλλά και στην ευαισθητοποίηση πολιτών. 
4.	Κατανόηση του ρόλου της τεχνολογίας Arduino στην ανάπτυξη αυτοματοποιημένων συστημάτων παρακολούθησης και ελέγχου στη κτηνοτροφία.
5.	Ενίσχυση της δημιουργικής σκέψης και της καινοτομίας μέσω της σχεδίασης και της υλοποίησης έξυπνων γεωργικών συστημάτων με χρήση τεχνολογίας Arduino, τρισδιάστατης σχεδίασης και εκτύπωσης με το Tinkercad και τεχνητής νοημοσύνης.
6.	Ενημέρωση των συμμετεχόντων για τη σημασία της βιώσιμης γεωργίας και της προστασίας του περιβάλλοντος στην αγροτική δραστηριότητα.
7.	Ανάδειξη της συνδυασμένης χρήσης τεχνολογίας και οικολογικών πρακτικών για την επίτευξη βιώσιμων αγροτικών συστημάτων.
8.	Ενίσχυση της συνειδητοποίησης για τις συνέπειες των φυσικών καταστροφών στη γεωργία και την ανάγκη προληπτικών μέτρων για την προστασία των ζώων και του περιβάλλοντος.
 
